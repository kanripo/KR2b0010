# -*- mode: mandoku-view; -*-
#+TITLE: 資治通鑑目錄
#+DATE: 2015-08-24 22:23:44.772179
#+PROPERTY: ID KR2b0010
#+PROPERTY: BASEEDITION SBCK
#+PROPERTY: JUAN 提要
<pb:KR2b0010_WYG_000-1a>¶
欽定四庫全書　　　　　史部二¶
　資治通鑑目録　　　　　編年類¶
　　提要¶
　　　　(臣/)等謹按資治通鑑目録三十卷宋司馬¶
　　　　光撰此書亦與通鑑同奏上即進書表所謂¶
　　　　畧舉事目以備檢閲者也其法年經國緯著¶
　　　　其嵗陽嵗名於上而各標通鑑卷數於下又¶
　　　　以劉義叟長厯氣朔閏月及史所載七政之¶
<pb:KR2b0010_WYG_000-1b>¶
　　　　變著於上方復撮書中精要之語㪚於間次¶
　　　　第釐然具有條理葢通鑑一書包括宏富而¶
　　　　篇帙浩繁光恐讀者倦於披尋故於編纂之¶
　　　　時提綱挈要併成斯編使相輔而行端緒易¶
　　　　於循覧其體全仿年表用史漢書之舊例其¶
　　　　標明卷數使知某事在某年某年在某卷兼¶
　　　　用目録之體則光之創例通鑑為紀志𫝊之¶
　　　　總㑹此書又通鑑之總㑹矣至五星凌犯之¶
<pb:KR2b0010_WYG_000-2a>¶
　　　　類見於各史天文志者通鑑例不偹書皆列¶
　　　　上方亦足補本書所未及書録觧題稱光患¶
　　　　本書浩大難領畧而目録無首尾晩著通鑑¶
　　　　舉要厯八十卷其稿在晁説之以道家紹興¶
　　　　初謝克家任伯得而上之今其本不𫝊讀書¶
　　　　志又别載通鑑節文六十卷亦稱光所自鈔¶
　　　　今亦不𫝊惟此書以附通鑑得存尚足為全¶
　　　　書之綱領云乾隆四十六年九月恭校上¶
<pb:KR2b0010_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
